---
layout: doc
title: 2.3. RAD
---
# 2.3. RAD
<span style="font-size:0.7em;">
    :fontawesome-solid-user: Auteur: **R.Hoods** | :material-calendar-plus: Aangemaakt: **03-10-2025**
</span>

??? info
    In deze gids leer je over de basisbeginselen van doelidentificatie en het uitroepen van contact via de RAD-procedure. We verwachten dat iedereen basiskennis heeft over het snel en accuraat herkennen en classificeren van doelwitten. Deze vaardigheid is cruciaal voor het voorkomen van friendly fire en het vergroten van situational awareness (SA) binnen het vuurteam en bij de leiding. Na het doornemen van deze gids en het volgen van de bijbehorende training heb je de volgende doelstellingen behaald. Daarnaast ontvang je een trainingsvinkje in de ledenlijst.

    -   De cursist kan vijandelijke doelen, pax, voertuigen en posities identificeren.

    -   De cursist kan terrein lezen tijdens stilstand en verplaatsing om vermoedelijke vijanden en posities te identificeren.

    -   De cursist is bekend met de veiligheidsregels over het aangrijpen van contact.

    -   De cursist kan volgens de RAD-procedure de verschillende typen contact uitroepen.
    
    -   De cursist kan contact kort en bondig uitroepen.

    -   De cursist kan verschillende typen voertuigen herkennen en verwerken in de melding.

## Basis principes
Voordat we vuren, houden we ons aan de Rules of Engagement (ROE). Daarbij vuren we uiteraard niet op burgerdoelen en friendly units. Je moet immers zeker weten of jouw doel een vijand betreft.
Door **Visuele identificatie** bepaal je of jouw doelwit daadwerkelijk een vijand is. Een vijand kun je herkennen aan een vijandelijk uniform, wapens en/of wapenuitrusting. Via de beschikbare intel bepaal je of hetgeen dat je waarneemt ook __daadwerkelijk__ vijandelijk kan zijn. Via intel weet je vaak wat voor type camo of wapensystemen de vijand gebruikt. Let erop dat dit soms sterk overeen kan komen met eigen camo! Gebruik op afstand optische hulpmiddelen zoals een bino of rangefinder.
Door **Tactische herkenning** kun je ervoor zorgen dat je bekend bent met de vijandelijke ORBAT, tactische patronen, vijandelijke formaties, vijandelijke voertuigen en commandostructuren.
Niet alle vijanden zijn even makkelijk te zien. Door **Terrein analyse** toe te passen tijdens de missie, kun je waarschijnlijke vijandelijke posities, vijanden of voertuigen herkennen en identificeren. Scan constant tijdens het verplaaten jouw omgeving, op zoek naar beweging of opvallendheden in de regio. Enkele voorbeelden zijn gecamofleerde bunkercomplexen tegen een bosrand, ingegraven posities, gefortificeerde gebouwen met zandzakken of roadblocks. 

## Veiligheid
We houden ons aan de volgende veiligheidsregels:

-   1. Een positieve identificatie is vereist, voordat we vuren.
-   2. Twijfel = niet schieten.
-   3. Communiceer vijanden, vermoedens of onduidelijkheden binnen het team, zodat de vuurteamleider hier rekening mee kan houden.
-   4. Pas het buddy check systeem regelmatig toe.
-   5. Volg de ROE strikt op.

## Vijanden uitroepen met de RAD-procedure
Iedereen wil het graag weten als er vijanden (pax) zijn. Dit vergroot de Situational Awareness (SA) en helpt om de vijand of aanval tactisch aan te grijpen.
Wanneer je een positieve doelindentificatie hebt, roep je dit binnen jouw team uit via de RAD-procedure. Dit doen we via de short-range __radio__ waar mogelijk. RAD staat voor **Richting - Afstand - Doel**:
De **Richting** bepaalt waar de teamleden zich op moeten focussen.
De **Afstand** bepaalt hoe snel iedereen moet handelen. Verder weg betekent meer tijd. Dit heeft invloed op het actieplan. De afstand is ook belangrijk voor rollen zoals granadier en anti-tank, die de zeroing van hun wapen moeten aanpassen.
Het **Doel** bepaalt de mate van dreiging. Een groep pax geeft een andere mate van dreigeing van een tactical .50. Ook dit heeft invloed op het actieplan.
Naast het bovenstaande, kan het soms helpend zijn om ook de **Beweging** van het doel door te geven; 'Van oost naar west'. Een vijand die langs beweegt, vormt een andere dreiging dan wanneer de vijand op je af komt.

Bij het uitroepen van contact maken we onderscheid tussen tussen verschillende typen: 

!!! warning "Vijand gezien: Wanneer je vijanden opmerkt, zonder in contact te zijn."
!!! warning "Contact: Wanneer je in direct contact bent met vijanden."
!!! warning "Schoten: Wanneer je schoten hoort die een dreiging kunnen gaan vormen."
!!! warning "Mondelinge audio: Wanneer je vijandige stemmen hoort in de buurt of in gebouwen."
!!! warning "Voertuig audio: Wanneer je het geluid van een voertuig hoort wat een dreiging kan gaan vormen."

Het kort en bondig uitroepen is belangrijk. Iedereen is snel op de hoogte en de vuurteamleider wordt zo kort mogelijk gestoord als er comms op de long-range zijn. 
Enkele voorbeelden van de RAD-procedure zijn:

!!! quote "Vijand gezien oost, 400 meter, BTR bewegend van noord naar zuid!" 
!!! quote "Vijand gezien zuid, 250 meter, patrouille 8 pax, beweegt van ons af!" 
!!! quote "Contact front, 50 meter, 4 keer pax!" 
!!! quote "Contact west, 80 meter, technical .50!" 
!!! quote "Schoten noord, dreiging onbekend!"
!!! quote "Mondelinge audo west, achter het gebouw, 1 keer pax!"
!!! quote "Voertuig audo zuid, klinkt ver, ik hoor rupsbanden!"

## Voertuigherkenning
Voertuigen kunnen een flinke dreiging vormen. Daarom is het belangrijk om na identificatie, het juist type voertuig te vermelden bij het uitroepen van contact. Dit helpt de vuurteamleider en anti-tank specialist om zo adequaat mogelijk om te gaan met de dreiging. We maken onderscheid tussen de volgende typen voertuigen:

-   Een onbewapend tachnical is een minimale dreiging. Wanneer het een transportvoertuig betreft met een grote groep pax, is de dreiging alweer meer.
-   Een tactical .50 is een flinke dreiging voor een vuurteam. De gunner kan vaak prima uit het voertuig geschoten worden als deze achterop staat, zonder dat de AT-specialist in actie hoeft te komen. Wanneer het wapensysteem vanuit binnen het voertuig bestuurd wordt, is AT wel nodig.
-   Een technical met AT, SPG of GMG is een zware dreiging. Ze vuren granaten of raketten af die zowel voor een vuurteam, als een eigen voertuig een zware dreiging vormen. AT inzet is nodig!
-   Een APC (Armored Personel Carrier) kan een zware dreiging zijn, afhankelijk van het wapensysteem. Dit zijn zwaardere bepantserde voertuigen zoals een BTR of IFV. Zowel voor een vuurteam, als een eigen voertuig is dit een zware dreiging. AT inzet is nodig!
-   AA (anti-air) voertuigen zijn een zware dreiging. De guns zijn bedoeld voor luchtdoelen, maar kunnen ook op vuurteams of eigen voertuigen vuren en stevige schade aanrichten. Ze worden niet voor niet "Anti Anything" genoemd. AT inzet is nodig!
-   Tanks zijn vaak de meest bepanserde vijand. Met een groot wapensysteem zijn ze een extreem hoge dreiging voor eigen voertuigen, maar ook een vuurteam is sterk bedreigd. Zware AT inzet is nodig!

Een uitgebreide weergave over voertuigen met bijbehorende __afbeeldingen__ is te vinden onder '4.1. Voertuigen'.