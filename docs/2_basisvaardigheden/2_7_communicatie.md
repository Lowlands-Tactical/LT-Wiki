---
layout: doc
title: 2.7. Communicatie
---
# 2.7. Communicatie
<span style="font-size:0.7em;">
    :fontawesome-solid-user: Auteur: **R. Hoods** | :material-calendar-plus: Aangemaakt: **26-08-2025** | :material-calendar-edit: Laatste update: **26-08-2025** door **Pek**
</span>

!!! info
    In deze gids leer je over de verschillende soorten en manieren van communicatie. Communicatie is een essentieel onderdeel van de Arma sessies. Van elke speler wordt verwacht dat ze bekend zijn met deze training. Na het doornemen van deze gids en het volgen van de bijbehorende training heb je de volgende doelstellingen behaald. Daarnaast ontvang je een trainingsvinkje in de ledenlijst. 

## Teamspeak en ACRE 
Tijdens de sessie, maar ook als we samen willen komen, maken we gebruik van de Teamspeak server. Hier zijn verschillende kanalen ingericht. Het is mogelijk om te wisselen van kanaal als je in kleine groepjes wilt gamen of iets wil bespreken. 

Voor de Arma 3 sessie gebruiken we ACRE (Advanced Combat Radio Environment). Deze communicatietool zorgt voor Direct Voice en diverse radiomogelijkheden in het spel. ACRE is een plugin die aan- en uitgezet kan worden. Die doe in teamspeak via Tools > Options > Addons > ACRE2 > Enabled/Disabled. 

Het is gebruikelijk dat vóór 20.00 uur iedereen ACRE uit heeft staan. Daardoor kan iedereen elkaar horen, ook al ben je ver van elkaar in het spel. Het is belangrijk om ACRE weer aan te zetten als de sessie gaat beginnen. Hierdoor kun je gebruik maken van direct voice en radio en voorkom je errors.

## Direct voice 
De 3D in-game audio tussen spelers noemen we ook wel direct voice. Dit is het 3D geluid om je heen wat je gebruikt om te communiceren. Als je wat zegt hoort de ander dit gelijk in het spel. Let erop dat vijanden dit ook gelijk horen. Hiermee kun je vijanden naar je toe trekken. Ook een kuchje of het gekraak van een chipszak kan dit veroorzaken. De vijand maakt geen onderscheid. 

Het volume van je direct voice communicatie kun je aanpassen via (Hold) tab + mouse scroll. Je kan jezelf op fluisteren of schreeuwen zetten. Hierdoor horen andere spelers en de vijand je minder hard of juist harder. 

Direct voice is voor iedereen en wordt gebruikt voor simpele en niet urgent communicatie binnen het team in de directe omgeving. 

## Soorten radio’s  
Doorgaans maken we gebruik van 2 verschillende radio’s; de short-range radio en de long-range radio. Een missiemaker bepaalt wie welke radio krijgt. Soms heeft niemand een radio. Vaak heeft iedereen een shortrange. Leidinggevende rollen en voertuigpersoneel hebben vaak ook een long-range radio. 

Het verschil tussen de short- en long-range radio is de afstand waarop je elkaar kan bereiken. Via de long-range kun je elkaar veel verder uit elkaar bereiken. Het spel houdt rekening met het terrein. Hoogteverschil of bergen hebben invloed op de range van de radio’s. Houd hier rekening mee. 

### Short-range (343)
!!! info "Standaard keybind: Capslock"
Is vaak voor iedereen te gebruiken wordt gebruikt voor belangrijke berichten die over korte afstand overgedragen moeten worden. Denk aan orders, contact & vijand gezien meldingen, medic of status updates. 

### Long-range (152)
!!! info "Standaard keybind: Ctrl + Capslock"
Is vaak voor leidinggevende rollen en voertuigpersoneel en wordt gebruikt voor belangrijke berichten die over langere afstand overgedragen moeten worden. Vaak aansturende orders, SITREPS en AMCAS tussen GC en VTL’s. 

### Voertuigradio’s
!!! info "Bereikbaar via ACE interaction menu in het voertuig"
Soms beschikbaar in een voertuig als intercom voor communicatie binnen het voertuig of als longe-range rack voor communicatie tussen voertuigen of leidinggevende rollen. In het voertuig kun je op self-interact drukken en vervolgens ‘Racks’ openen en hiermee verbinden. Dit geeft je dan toegang tot de radio van het voertuig.

## Radio’s openen 
Via ACE Self Interact kun je radio’s selecteren en openen. Door op de radio te klikken kun je het kanaal, block en volume aanpassen. 

Wanneer je zowel een short- als long-range radio hebt, kun je deze op verschillende oren zetten. Doorgaans gaat de L van Longrange op het Linkeroor en de shortrange op het rechteroor. 
Via ACE Self Intereact kun je per radio bepalen welke radio je op welk oor wilt horen. Door de radio’s te splitsen kun je de verschillende berichten beter uit elkaar houden en heb je sneller overzicht. 

## Callsigns en elkaar oproepen 
Wanneer je elkaar oproept doen we dit altijd op dezelfde manier. Dit geeft duidelijkheid en etherdiscipline. Houd communicatie zo kort en bondig mogelijk. Dit voorkomt irritatie door ellelange berichten in je oor. Een ander kan op dat moment niks zeggen. Gebruik altijd de callsigns. Binnen het team noem je elkaar bij de naam. Tussen teams gebruik je elkaars callsign: Alpha, Bravo, Charlie, Romeo (GC), Echo (2IC), Buizerd (heli), Zulu (taxi). Callsigns worden begin van de sessie afgestemd en staan niet in beton gegoten.

!!! quote "Je roept elkaar op via de onderstaande manier. Hierbij een voorbeeld:"
    Alpha voor Bravo

    Hier Bravo, geef bericht, OVER

    Hier Alpha, in contact, groep van 8 pax noordoost 300 meter, OVER

    Hier Bravo, gezien, wij grijpen aan, dankjewel UIT.

Door elkaars callsign te noemen krijg je aandacht en open je communicatie. Je geeft vervolgens je bericht en sluit af met OVER. Hierdoor weet de ander dat die kan reageren. Na het laatste bericht sluit diegene af met UIT. Hierdoor is duidelijk dat het gesprek klaar is. 

Door URGENT te benoemen geef je aan dat je snel iets urgents moet communiceren. Door BREAK te roepen maak je het radiokanaal vrij voor een urgent bericht. 

!!! quote "Hierbij een voorbeeld:"
    [Veel radiochatter tussen teams] 

    Alpha: BREAK BREAK BREAK! 

    Alpha voor Romeo URGENT 

    Hier Romeo, geeft bericht, OVER 

    Hier Alpha, APC inrijdend 500 meter zuid, geen AT mogelijkheden! OVER 

    Hier Romeo good copy, APC zuid geen AT, ik vraag Foxtrot om aan te grijpen UIT. 

## Locatie uitroepen 
Wanneer je kort en snel jouw positie duidelijk moet maken, maak je gebruik van markante punten. Dit zijn opvallende objecten in jouw buurt die gemakkelijk te herkennen zijn. Een leidinggevende rol mag ook gebruik maken van smoke om vijanden of eigen positie kenbaar te maken. Hierbij enkele voorbeelden:

!!! quote "Hier Alpha: Medic neer, ondersteuning nodig bravo medic, locatie windmolen oost, OVER"
!!! quote "Hier Alpha: Vijand gezien, oostelijk 400 meter, 8 pax locatie rode smoke, OVER"
!!! quote "Hier SPELER voor MEDIC: 2 man neer, locatie gele huis met rode dak, locatie groene smoke, OVER"

## Vijanden uitroepen (RAD)
Bij het uitroepen van contact maken we gebruik van RAD (Richting Afstand Doel). Door dit kort en bondig op dezelfde manier te doen vergroot dit snel iedereens Situational Awareness (SA). We maken onderscheid tussen ‘Vijand gezien’ en ‘Contact’: 

!!! warning "Vijand gezien: Wanneer je vijanden opmerkt, zonder in contact te zijn."
!!! warning "Contact: Wanneer je in direct contact bent met vijanden."

Benoem de richting van de vijand, de afstand tot de vijand en wat de vijand is. Enkele voorbeelden:
!!! quote "Vijand gezien oost, 400 meter, BTR bewegend van noord naar zuid!" 
!!! quote "Vijand gezien zuid, 250 meter, patrouille 8 pax, beweegt van ons af!" 
!!! quote "Contact front, 50 meter, 4 keer pax!" 
!!! quote "Contact west, 80 meter, technical .50!" 
!!! quote "Schoten noord, dreiging onbekend!"

## SITREP en AMCAS 
De GC wil een goede helikopterview en SA houden. Diegene zal met regelmaat updates vragen aan de VTL’s van een team. Het is aan de VTL of een ander met long-range om hier kort en bondig op te reageren. Hieronder het verschil tussen SITREP en AMCAS en hoe je reageert. 

!!! info "SITREP: Situation Report – Een beknopte samenvatting van de huidige stand van zaken."
    - Wat is er gebeurd? 
    - Wat is er al gedaan? 
    - Wat gaat er nog gebeuren? 
    - Welke uitdagingen zijn er en welke beslissingen zijn nodig?

!!! quote "Bijvoorbeeld"
    Romeo voor Alpha, SITREP, OVER  

    Hier Alpha; In contact, gebouw ingenomen noordoost zijde locatie zie kaart, .50 dreiging westen locatie onbekend, pinned down. OVER 

    Hier Romeo, good copy, ik stuur IFV erop af, UIT

!!! info "AMCAS: Ammunition en Casualties – Een korte update over aantallen munitie en gewonden."
    - Benoem het aantal gewonden 
    - Benoem de ammo count van het team 
    * Ammo groen: 100 – 75 % munitie over 
    * Ammo geel: 75 – 50 % munitie over 
    * Ammo rood: 50 – 25 % munitie over 
    * Ammo zwart: 25 – 0 % munitie over 
    - Benoem speciale munitie apart waar nodig. Denk aan AT buizen, demo blocks of bloedzakken.

!!! quote "Bijvoorbeeld"
    Romeo voor Alpha, AMCAS, OVER 

    Hier Alpha; 2 gewonden, medic is neer, ammo is geel, AT is zwart. OVER 

    Hier Romeo, dankjewel, resupply beschikbaar op RP-kilo, UIT.

## 2nd in een team 
Per team wordt een 2nd aangesteld door de VTL. Diegene krijgt (wanneer mogelijk) van de VTL een long-range radio en is verantwoordelijk voor de communicatie op long-range wanneer de VTL neer gaat. Wanneer dit gebeurt roep je dit gelijk over radio, zodat andere teams en de GC weet wat er speelt. 

!!! quote "Bijvoorbeeld"
    Alpha voor Romeo Urgent 

    Hier Romeo geef bericht, OVER 

    Hier Alpha, AMCAS, 1 gewonde, VTL neer, medic is op, ammo groen! OVER 

    Hier Romeo, hebben jullie ondersteuning nodig? OVER 

    Hier Alpha, negatief, medic lapt hem op, geeft ons 2 minuten, UIT

## NAVO-alfabet 
Binnen Lowtac gebruiken we regelmatig het NAVO-alfabet als callsign, als locatiebenaming of om te spellen. Hierbij het NAVO-alfabet ter referentie:

| NATO Alfabet | | | |
|--------------|--------------|--------------|--------------|
| A - Alfa     | B - Bravo    | C - Charlie  | D - Delta    |
| E - Echo     | F - Foxtrot  | G - Golf     | H - Hotel    |
| I - India    | J - Juliett  | K - Kilo     | L - Lima     |
| M - Mike     | N - November | O - Oscar    | P - Papa     |
| Q - Quebec   | R - Romeo    | S - Sierra   | T - Tango    |
| U - Uniform  | V - Victor   | W - Whiskey  | X - X-ray    |
| Y - Yankee   | Z - Zulu     |              |              |