---
layout: doc
title: Introductie
---

# 1.1. Introductie
## 1.1.1. Welkom

Welkom bij Lowlands Tactical. We zijn een kleine, georganiseerde Arma 3-groep die realistisch, tactisch en coöperatief wil spelen — zonder het plezier uit het oog te verliezen.

We volgen militaire doctrine waar dat de gameplay versterkt, en laten het los waar het onnodig ingewikkeld wordt. Ons doel is niet om ‘soldaatje te spelen’, maar om als team effectief, professioneel en plezierig op te treden.

### Wat je kunt verwachten

- Gestructureerde missies met duidelijke rollen
- Echte samenwerking, zonder lone-wolf gedrag
- Toepassing van tactieken die ook in het echt werken
- Respectvol en volwassen gedrag — in en buiten het spel

Of je nu een veteraan bent of nieuw bij Milsim, als jij komt opdagen, inzet toont, en samenwerkt, dan pas je hier.

## 1.1.2. Sessies

* Sessies zijn elke vrijdag van 20:00 tot 22:30-23:00 uur, dit is afhankelijk van hoe lang de scenarios duren;
* Aanwezigheid tijdens de vrijdagavond sessie telt mee in je 50% aanwezigheid;
* Zorg ervoor dat je mods in orde zijn voor de sessie;
* Soms wordt er gestart met een PermaDeath/Dood=Dood/YOLO scenario zonder respawn, soms is dit COOP, soms is dit PvP;
* De hoofdmissie is altijd een Player-Versus-Enviroment (AI) missie waar we als groep een doelstelling proberen te halen.
* Als je niet mee kan doen, niet erg. Laat het wel z.s.m weten in het #absentie kanaal op Discord. Dit omdat we dan eventueel missies kunnen afschalen in intensiteit.

## 1.1.3. Basisafspraken tijdens operaties

Tijdens missies houden we het simpel, strak en professioneel. Deze afspraken gelden altijd:

### In gedrag

- Luister naar je teamleider en voer bevelen uit
- Bespreek meningsverschillen ná de missie
- Help nieuwe spelers — iedereen begon ooit

### In communicatie

- Spreek kort, duidelijk en met doel
- Gebruik alleen je radio als het moet
- Gebruik je callsign correct:
  - “Alpha 1, hier Bravo 2 — contact oost, 150 meter”

### In optreden

- Open geen vuur zonder PID (Positieve Identificatie)
- Schiet alleen als je doelwit bevestigd vijand is
- Schiet niet over hoofden van teamleden
- Verplaats in formatie en dek altijd je sector

### In commandostructuur

- Eén Squad Leader (SL) geeft groepsbevelen
- Vuurteamleiders (VTL) coördineren hun eigen team
- Iedereen rapporteert aan zijn VTL

### ROE (Rules of Engagement)

- Vuur alleen als:
  - Je onder vuur ligt
  - Je PID hebt
  - Je een bevel krijgt

Twijfel je? Schiet niet.

---

Deze afspraken zorgen ervoor dat we als kleine eenheid net zo effectief zijn als grotere groepen — en misschien wel beter.

