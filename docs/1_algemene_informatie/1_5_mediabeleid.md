---
layout: doc
title: Mediabeleid
---

# 1.5. Mediabeleid


We willen laten zien wat we als eenheid kunnen: tactisch samenspel, mooie momenten, en af en toe iets geks of spectaculairs. Via platforms als YouTube, Bluesky, TikTok en Instagram delen we beelden die de sfeer en professionaliteit van onze eenheid uitstralen. We vinden het geweldig als je zelf ook media maakt of clips deelt. Hoe meer betrokkenheid, hoe beter. Maar om te zorgen dat wat we posten ook écht past bij onze stijl, hebben we wat richtlijnen opgesteld.

## 1.5.1. Algemene afspraken
- Alles wat je aanlevert, blijft van jou. Door iets te posten geef je de eenheid toestemming om het te gebruiken voor promotie of social media.
- Media moet passen bij de stijl en waarden van de groep. Denk bij alles: "Zou je dit aan een potentiële nieuwe speler laten zien?"
- Geen onbewerkte sessies of ‘raw uploads’ naar het officiële kanaal.
- Content met beledigend, racistisch of anderszins ongepast gedrag wordt geweigerd of verwijderd – ook als het bedoeld is als ‘grapje’.

Elke sessie krijgt op Discord een eigen **mediakanaal**. Daar kun je screenshots, clips of audiofragmenten van die sessie posten. Vanuit die kanalen wordt content verzameld en geselecteerd voor socials (YouTube Shorts, TikTok, Instagram, Bluesky, etc.). De media-admin verwerkt dit tot posts, eventueel met minimale nabewerking.


## 1.5.2. YouTube

We maken vooral gebruik van korte video’s voor het YouTube-kanaal, maar langere edits zijn welkom – mits ze voldoen aan een aantal voorwaarden.

### Aanleversysteem:
- Gebruik `Shift+F11` (Steam Replay) om korte fragmenten op te nemen.
- Post je clip in het juiste sessiemediakanaal met een korte beschrijving.

### Voor langere video's:
- De video moet representatief zijn voor de sessie en de groep – vermijd het enkel uitlichten van fouten of chaos.
- Geen footage van lobby, planning of afsluiting – tenzij essentieel voor de context.
- Alleen bewerkte content; raw uploads zijn niet toegestaan op het officiële kanaal.
- Als het vooral om intern gebruik of iets luchtigs gaat, post het op je **eigen kanaal** en deel het via Discord.

## 1.5.3. TikTok

TikTok gebruiken we voor korte, opvallende of humoristische fragmenten.  
Clips worden aangeleverd via het sessiemediakanaal, net als bij Shorts.

- Verticale uitsnede (9:16) wordt geregeld door de media-admin.
- De stijl mag iets losser zijn, zolang het niet schadelijk is voor het imago van de groep.

## 1.5.4. Bluesky / Instagram (Screenshots)

We posten regelmatig mooie screenshots — strak in beeld, zonder HUD, en lekker cinematic.

### Richtlijnen:

- Verberg de HUD.
- Geen debugteksten, floating names of editor-elementen.
- Min. resolutie: 1080p; liever 1440p of hoger.
- Licht bewerken (kleur, crop) is toegestaan, zolang de stijl clean blijft.
- Screenshotmateriaal mag in het mediakanaal van de sessie gepost worden.

## 1.5.5. Curatie & Publicatie

- De media-admin selecteert wekelijks materiaal uit de sessiekanalen.
- Content kan ter stemming worden voorgelegd via Discord.
- Publicatie gebeurt via de officiële accounts.
- Credits worden vermeld als je dat wilt — geef dit even aan.

## 1.5.6. Censuur & Reputatie

We zijn niet uit op creatieve beperking, maar wél voorzichtig met ons imago.  Media die ons afschildert als ongeorganiseerd, grof of uitsluitend chaotisch, werkt mogelijk tegen ons — vooral bij nieuwe leden.

Soms is iets grappig met context, maar kwetsend of verkeerd opgevat zonder. Denk daar goed over na. In twijfelgevallen geldt: beter posten op je eigen kanaal dan op het officiële.

## 1.5.7. Top 5 Tips voor Goede Media

1. **Clip meteen na het moment**  
   `Shift+F11` is je beste vriend – leg het moment vast voordat het vergeten is.

2. **Verberg de HUD en troep**  
   Voor screenshots: geen floating names, geen UI, geen editor-lijntjes.

3. **Denk als een cameraman**  
   Let op licht, compositie en actie in beeld. Zet AI/units tactisch neer.

4. **Hou het kort en krachtig**  
   1 minuut is vaak genoeg. Start met actie of punchline.

5. **Vertel wat je post**  
   Voeg een korte uitleg toe: wat gebeurt er, waarom is het boeiend?

> Feedback? Ideeën? Wil je zelf iets bewerken of meedenken over een video? Laat het weten via Discord!